# HowToKmet
Kak je že ime moji kravi? Čaki, keda sem že kosil travo? Čuj, keda bi blo dobro ječmen usjat? To in še več na How To Kmet.

### Ka pa je to??
Spletna aplikacija, ki nudi podporo tako malim kot velikim kmetovalcem. Danes je treba na vsaki kmetiji voditi evidenco, naj bo to o 
prihodih in odhodih živali, podatki za kolobarjenje, popis vseh živali, posek gozda ... ([Evidenca kmetijskih gospodarstev](http://lmgtfy.com/?q=evidenca+kmetijskih+gospodarstev)). Stran bo tako imela vse potrebne podatke za uspešno vodeno kmetijo.
Tu pa se uporabnost še ne ustavi. Če boste kot uporabnik dovolili, bomo vaše podatke (seveda popolnoma anonimno) poleg drugih uporabili v pomoč ostalim obiskovalcem strani. Tako bo stran imela tudi analizo, recimo kdaj so potekale setve, košnje, koliko je bilo ton posušene koruze za Pioneer P9903 AQ proti KWS KENOBIS, ali je res dobro, da krompirju dodaš NPK, ali to smo poveča zelenje, ne pa gomolje? Skratka veliko podatkov za čim boljše uspehe pri kmetovanju.

### Ja, ka bom pa s tem delo?
Namesto starega načina "list in papir" bo vsakdo lahko vodil spletno evidenco o posegih, opravilih in članih na svoji kmetiji. Tako so podatki lepše urejeni, hitreje dosegljivi in na voljo kadarkoli. Prav tako boste lahko pobrskali po raznih nasvetih od drugih, pogledali, kdaj je "sosed" pobiral krompir in koliko ga je imel, nekako po vzorcu: "Hmm, kak bi pa to naredo? Ja nič gremo gledat na HowToKmet."

### Pa bo to delalo?
Upam, zaenkrat je še samo ideja, razširit se da (kakšni FAQ, Wiki, mnenja in komentarji za to in drugo), z malo sreče mi bo asistent dovolil to izbiro in projekt bo stekel. Nimam nobenih napovedi v kolikšni meri bo to delovalo (če bo sploh praktično) vendar imam voljo in uživam v svetu kmetijstva.

### Kak pa zaj naprej?
Osnovna ideja je na kratko predstavljena tukaj in zaenkrat bi samo toliko rekel o temi (torej portal za kmetijstvo), kakšne večje načrte pa ob potrdilu, da je veljavna izbira.

_Ime in kakšni osnovni koncepti se še dajo spremeniti._
